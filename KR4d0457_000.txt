# -*- mode: mandoku-view; -*-
#+TITLE: 存悔齋稿
#+DATE: 2015-08-25 00:10:21.288438
#+PROPERTY: ID KR4d0457
#+PROPERTY: BASEEDITION WYG    
#+PROPERTY: JUAN 提要
<pb:KR4d0457_WYG_000-1a>¶
欽定四庫全書　　　　　集部五¶
　存悔齋稿　　　　　　　别集類四(元/)¶
　　提要¶
　　　　(臣/)等謹案存悔齋稿一卷補遺一卷元龔璛¶
　　　　撰璛字子敬自高郵遷居平江父潗宋末官¶
　　　　司農卿國亡不食卒璛少為憲使徐琰辟置¶
　　　　幕下舉和靖學道兩書院山長當路者交薦¶
　　　　其宜居館閣調寧國路儒學教授遷上饒主¶
<pb:KR4d0457_WYG_000-1b>¶
　　　　簿改宜春丞以浙江儒學副提舉致仕所著¶
　　　　有存悔齋詩稿一卷明朱存理復輯其佚篇¶
　　　　為補遺一卷附之蓋存理作鐵網珊瑚行世¶
　　　　所見前人書畫題跋為多故所錄往往得之¶
　　　　手蹟也盛儀嘉靖維揚志稱璛善屬文刻意¶
　　　　學書有晉人風度蓋亦一時知名之士而篇¶
　　　　什所存無幾當已不免散佚然其詩格伉爽¶
　　　　頗能自出清新在元人諸集中猶為獨開生¶
<pb:KR4d0457_WYG_000-2a>¶
　　　　面者焉乾隆四十二年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　總　校　官　(臣/)陸　費　墀¶
